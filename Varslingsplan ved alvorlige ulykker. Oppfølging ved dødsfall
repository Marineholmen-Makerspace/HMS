(1) Varslingsplan ved alvorlige ulykker
    ***********************************
En større ulykke i virksomheten krever koordinering og fullutnyttelse av egen beredskap i samarbeid med eksterne hjelpeapparat.
En ulykkessituasjon er for de fleste en ny og skremmende opplevelse. Personers liv og helse, samt store materielle verdier kan stå på spill. Det er viktig at det er laget retningslinjer i virksomheten for hvordan slike situasjoner skal håndteres, og at dette blir gjennomgått og gjort kjent for alle.
Alle i virksomheten bør få opplæring i hvordan organisering av en ulykkessituasjon skal skje. Det må også være klargjort for alle hvem som skal varsles i slike situasjoner.
 
VARSLING:
Nødvendig hjelpemannskap varsles først:
	- Nødnummer: 110 – brann, 112 – politi, og 113 – ambulanse.
 
Den som oppdager / er involvert i hendelsen varsler ledelsen, som har ansvar for videre varsling:
 
Ledelsen skal:
	- Varsle pårørende, liste over pårørendes navn og telefonnummer finnes tilgjengelig.
	- Dersom ulykken har ført til dødsfall bør det vurderes å trekke inn eksternt hjelpeapparat til varsling (kommunens kriseteam).
  
Virksomhetens ledelse har også ansvar for å varsle om alvorlige ulykker til:
	· Arbeidstilsynet.
	· Forsikringsselskap.
	· NAV
 
Informasjon til media:
	- Det er kun leder som informerer media på vegne av bedriften.
 
I samarbeid med helsepersonell bør det vurderes nødvendige oppfølgingstiltak:
	· Krisehjelp for de som er involvert i ulykken.
	· Tilbud om krisehjelp til pårørende.
	· Legge forholdene til rette for ansatte når de kommer tilbake i jobb etter en alvorlig hendelse.
 
(2) Oppfølging ved dødsfall medlem eller medlems pårørende
    ******************************************************

Mål:
Sikre en verdig og ensartet behandling ved elevers bortgang.
Område: (for hvem og hvor det gjelder)
Gjelder for Marineholmen Makerspace.
 
Ansvar: leder.
 
Myndighet: leder eller den som gis myndighet.
 
Handlingsbeskrivelse:

Ved dødsfall blant brukere/frivillige skal den som først får kjennskap til hendelsen varsle verksmester eller stedfortreder, som skaffer seg oversikt over det som er skjedd og tar kontakt med pårørende.
Det er kun verksmester eller stedfortreder som skal forestå evt. informasjon til pressen. 
Ved dødsfall blant frivillige/brukere skal alle ansatte/frivillige samles så raskt som mulig til en kort orientering. 
Den påfølgende dag avholdes det om mulig, en minnestund for alle frivillige/brukere/tilsatte i makerspacet. Minnestunden avsluttes med 1 min. stillhet.
Frivillig/brukere/ansatte som vil delta i begravelsen gis anledning til dette hvis den avdødes familie ønsker/tillater det.
Ved dødsfall blant frivillige/brukere skal den som først får kjennskap til hendelsen varsle verksmester.

Verksmester skal:
	- innhente oversikt over det som er skjedd
	- ta kontakt med pårørende, kondolere og spørre om familien ønsker at medlemmer av Marineholmen Makerspacet deltar i begravelsen.
 
Avviksbehandling:
Avvik i forhold til denne prosedyren skal behandles og rapporteres.
 
Dokumentbehandling: (hvem som skal ha dokumentet)
Denne prosedyren skal være en del av virksomhetens internkontroll.
 
(3) Oppfølging ved dødsfall av ansatte eller ansattes pårørende
    ***********************************************************
 
Mål:
Sikre en verdig og ensartet behandling ved ansattes bortgang.
 
Område: (for hvem og hvor det gjelder)
Gjelder for Marineholmen Makerspace.
 
Ansvar: leder. 
 
Myndighet: leder eller den som gis myndighet.
 
Handlingsbeskrivelse:

Ved dødsfall blant ansatte skal den som først får kjennskap til hendelsen varsle leder eller stedfortreder som skaffer seg oversikt over det som er skjedd og tar kontakt med pårørende.
Det er kun leder eller stedfortreder som skal forestå evt. informasjon til pressen.
Ved dødsfall blant ansatte skal alt personell samles så raskt som mulig på personalrommet til en kort orientering. 
For nærmeste kolleger er det nødvendig å sette av tid til å bearbeide reaksjonene etter et  dødsfall. Særlig er dette viktig ved et brått dødsfall. Ekstern hjelp (prest, helsesøster evt. kriseteam) bringes inn i dette arbeidet samme dag som makerspacet får melding om dødsfallet. Verksmester har ansvaret for gjennomføringen av dette opplegget.
Frivillige, brukere og kolleger som er spesielt berørte tas hånd om av "kriseteamet"
 
Frivillige, brukere og ansatte som vil delta i begravelsen gis anledning til dette.
  
Ved dødsfall blant ansattes pårørende skal den som får kjennskap til hendelsen varsle leder eller stedfortreder som skal:
 
	- ta kontakt med sin kollega og får informasjon om det som har hendt
	- ta kontakt med avdelingen, leder og andre på makerspacet det er naturlig å informere
	- samtale med avdelingen og andre berørte om hvordan makerspacet skal vise sin deltakelse
 
Avviksbehandling:
Avvik i forhold til denne prosedyren skal behandles og rapporteres.
 
Dokumentbehandling: (hvem som skal ha dokumentet).
Denne prosedyren skal være en del av virksomhetens internkontroll.
