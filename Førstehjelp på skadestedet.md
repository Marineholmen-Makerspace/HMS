UTSTYR
******
Tilstrekkelig førstehjelpsutstyr finnes tilgjengelig i vår virksomhet. Antall enheter som er nødvendige, og innholdet i enhetene er vurdert som dekkende for de ulykkessituasjoner som kan oppstå.
 
NÅR EN ULYKKESSITUASJON OPPSTÅR
*******************************
Opptreden på skadestedet før kvalifisert hjelp kommer.
 
(1) Én må ta ledelsen:
	- Sikre skadestedet.
	- Få oversikt over situasjonen.
	- Tilkall hjelp. Ring 113 (ambulanse).
	- Organisér arbeidet med førstehjelp.
	- Fordel oppgavene. Gi direkte og enkle ordrer.

Det er lov å være redd, men opptre rolig og bestemt.
 
(2) Gi livreddende førstehjelp:
	- Se til at alle puster. Hold frie luftveier.
	- Stans blødninger.
	- Velg riktig leie.
	- Start gjenoppliving hos bevisstløse som ikke puster.

(3) Gi riktig melding.

Hvem:
	- Presenter deg.
	- Telefonnummer det ringes fra.
	- Hvor det ringes fra.
 
Hva:
	- Beskriv situasjonen.
	- Antall skadde.
	- Alvorlige skader/sykdom.
	- Eventuelt. fastklemte personer.
 
Hvor:
	- Nøyaktig stedsangivelse, se nødplakat.
 
(4) Få meldingen bekreftet:
	- Hold forbindelsen.
	- Nødtelefonoperatøren vil gi nyttige råd spesielt angående gjenoppliving.
 
(5) Gi psykisk støtte!
	- Vær sammen med den som er skadet.
	- Gå ned på kne og ta den skadde i hånden.
	- Forklar hva som skjer og at hjelp er på vei.
	- Det er ikke alltid nødvendig å si alt man vet.
	- Bruk normal stemme.
	- Vær en god lytter og aksepter følelser.
	- Hold nysgjerrige unna og hold betrodde opplysninger for deg selv.
  
(6) GI IKKE OPP!!
    ***********
	- All førstehjelpsinnsats skal fortsette inntil helsepersonell kan overta.
